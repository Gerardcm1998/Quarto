# Quarto

## Instruccions del joc

Aquest joc de taula és molt senzill de jugar! Només es requereix un taulell
de 4x4 i un joc de 16 peces amb quatre característiques diferents:

* Color:	Clar / Fosc
* Forma:	Quadrades / Rodones
* Alçada:	Altes / Baixes
* Interior: 	Massisses / Foradades.

### Objectiu

L’objectiu del joc és aconseguir ajuntar quatre peces en una matexa fila, 
columna o diagonal que tinguin una característica similar. Per exemple: 
aconseguir que en una fila hi hagi quatre peces altes, o que en una diagonal 
hi hagi quatre peces rodones.

### Funcionament

Les peces es deixen fora del taulell. Per torns, s’aniran posicionant fins arribar
a formar un quatre en línia tal i com s’especifica als objectius, o fins que es
completi el taulell i no hi hagi hagut èxit
(Hi ha una probabilitat del 2% de quedar en taules!).

El joc funciona de la següent manera: el jugador que inicia la partida escollirà 
la peça que el seu contrincant ha de moure, mentre que l’altre jugador haurà de 
posicionar-la al taulell a la casella on vulgui. Una vegada hagi mogut la peça, 
aquest haurà d’escollir quina haurà de moure el seu rival i aquest ho farà on 
vulgui, i així successivament. 

En el moment en que un dels dos jugadors hagi posicionat una peça que provoqui 
un èxit, aquest s’endurà la victòria! 

## Bona Sort!